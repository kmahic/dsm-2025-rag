## **ÅRSRUNDSKRIV FOR**

# **DOKUMENTAVGIFT** **2025**

1. januar 2025

#### **Skattedirektoratet**

Juridisk avdeling
Postboks 9200 Grønland

0134 OSLO

www.skatteetaten.no

### **Innhold**

1 Innledning .......................................................................................................................................... 4

1.1 Om Skattedirektoratets årsrundskriv ........................................................................................ 4

1.2 Hva er dokumentavgift? ........................................................................................................... 4

1.3 Hvilket regelverk gjelder? ......................................................................................................... 4

2 Avgiftsplikt ......................................................................................................................................... 4

2.1 Avgiftspliktens omfang ............................................................................................................. 4

2.2 Særlig om tinglysingssperrer .................................................................................................... 5

2.3 Særlig om feste, begrensede rettigheter, bruksrett m.m. ........................................................ 6

3 Avgiftsberegning ............................................................................................................................... 6

3.1 Avgiftsgrunnlaget ...................................................................................................................... 6

3.2 Heftelser og partielle bruksretter .............................................................................................. 7

3.3 Avgiftspliktiges opplysningsplikt ............................................................................................... 8

3.4 Registerførerens fastsettelse av avgiftsgrunnlaget – "åpenbart for lavt" ................................. 8

3.5 Åsetespris ................................................................................................................................. 8

3.6 Tomteverdier ............................................................................................................................ 9

3.7 Tvangsauksjonssalg ............................................................................................................... 10

3.8 Tinglysing av innløste festetomter .......................................................................................... 10

4 Fritak ............................................................................................................................................... 10

4.1 Gave til det offentlige og til allmennyttige formål ................................................................... 10

4.2 Diplomater .............................................................................................................................. 11

4.3 Den nordiske investeringsbank .............................................................................................. 11

4.4 Oppløsning av sameie ............................................................................................................ 11

4.5 Overføring av hjemmel mellom ektefeller og ved ektefelles død ........................................... 12

4.6 Overføring av hjemmel mellom samboere ved samlivsbrudd eller dødsfall .......................... 12

4.7 Arv .......................................................................................................................................... 13

4.8 Hjemmelsoverføring til forrige hjemmelshaver eller dennes ektefelle i forbindelse med salg
etter reglene om tvangssalg ............................................................................................................... 15

4.9 Hjemmelsoverføring til NATO................................................................................................. 15

4.10 Hjemmelsoverføring mellom medlemmene av kongehuset ................................................... 15

4.11 Hjemmelsoverføring til testamentsarving ved privat skifte ..................................................... 15

4.12 Fusjoner, fisjoner og omdanninger ......................................................................................... 15

4.13 Førstegangsoverføring / bygg under arbeid ........................................................................... 16

4.14 Førstegangsoverføring av eierseksjoner i forbindelse med oppløsning av borettslag og
boligaksjeselskap ................................................................................................................................ 17

4.15 Offentlig jordskifte ................................................................................................................... 17

4.16 Annet ...................................................................................................................................... 17

5 Dispensasjon fra avgiftsplikten ....................................................................................................... 17

6 Etter- og omberegning av avgift ...................................................................................................... 19

7 Saksgangen .................................................................................................................................... 19

7.1 Generelt .................................................................................................................................. 19

7.2 Tinglysingssaker ..................................................................................................................... 20

7.3 Dokumentavgiftssaker ............................................................................................................ 20

7.4 Muntlige og skriftlige forespørsler .......................................................................................... 20

8 Oversikt over endringer ................................................................................................................... 20

8.1 Endringer 1. januar 2025 ........................................................................................................ 20

8.1.1 Skattedirektoratets årsrundskriv ....................................................................................... 20

### **1 Innledning**
#### **1.1 Om Skattedirektoratets årsrundskriv**

Årsrundskriv for dokumentavgift er utarbeidet av Skattedirektoratet, og gir en nærmere redegjørelse
for relevante bestemmelser i dokumentavgiftsregelverket.

Målgruppen for årsrundskrivet er skattemyndighetene og de avgiftspliktige, men det kan også ha
interesse for andre som ønsker informasjon om regelverket.

Skattedirektoratets årsrundskriv for dokumentavgift oppdateres årlig med de endringer Stortinget
vedtar i forbindelse med statsbudsjettet. Årsrundskrivet oppdateres også i løpet av året hvis det er
behov for det.

#### **1.2 Hva er dokumentavgift?**

Dokumentavgiften er en særavgift til statskassen som skal betales ved tinglysing av dokument som

- verfører hjemmel til fast eiendom, herunder bygning på fremmed grunn og tilhørende festerett til
tomten. Avgiften blir vedtatt av Stortinget hvert år gjennom det årlige stortingsvedtaket om
dokumentavgift. Avgiften utgjør 2,5 prosent av eiendommens salgsverdi. Det er enkelte unntak og
fritak fra avgiftsplikten.

Dokumentavgiftens formål er å skaffe staten inntekter. Avgiften er ikke ment å dekke statens
kostnader ved tinglysing av fast eiendom. Disse kostnadene dekkes av tinglysingsgebyret.

Kartverket behandler spørsmål om dokumentavgift i første instans, med unntak av søknader om
dispensasjon fra avgiftsplikten som behandles av skattekontoret. Skattedirektoratet er klageinstans
både for vedtak om dokumentavgift og vedtak i dispensasjonssaker. Klage på dispensasjonsvedtak
sendes skattekontoret. Klage på vedtak om dokumentavgift sendes Kartverket.

#### **1.3 Hvilket regelverk gjelder?**

Dette årsrundskrivet omhandler i all hovedsak de materielle bestemmelsene som gjelder for
dokumentavgift. Dette er bestemmelsene i

  - [Stortingets vedtak om dokumentavgift](https://lovdata.no/forskrift/2024-12-13-3233/§1) (stortingsvedtaket)

  - [dokumentavgiftsloven (dal.)](https://lovdata.no/lov/1975-12-12-59)

  - [forskrift om dokumentavgift](https://lovdata.no/forskrift/1975-12-16-1) (daf.)

Noen steder vises det også til relevante bestemmelser i annet regelverk, for eksempel bestemmelser i
tinglysingsloven (tingl.).

### **2 Avgiftsplikt**
#### **2.1 Avgiftspliktens omfang**

_[(stortingsvedtaket § 1 første ledd,](https://lovdata.no/forskrift/2024-12-13-3233/§1)_ _[dal. § 6 første og annet ledd samt](https://lovdata.no/lov/1975-12-12-59/§6)_ _[daf. § 2-1](https://lovdata.no/forskrift/1975-12-16-1/§2-1)_ _annet ledd)_
Avgiftsplikten oppstår ved tinglysing av dokument som overfører hjemmel til fast eiendom, herunder
bygninger og faste anlegg som det erverves eiendomsrett til i forbindelse med det avgiftspliktige
dokument. Ved overdragelse av bygning på fremmed grunn med tilhørende festerett til tomten,
beregnes avgift også for festeretten til tomten. Det gis ikke fritak for dokumentavgift med mindre det er
direkte hjemmel i dal., stortingsvedtaket eller annen lov.

Kartverket er tinglysingsmyndighet. Avgiften forfaller til betaling etter 14 dager regnet fra utsendelse av
kravet, jf. daf. § 2-6 første ledd.

Erververen av grunnbokshjemmelen og meglerforetak som bistår med oppgaver som nevnt i
eiendomsmeglingsloven § 6-9 første ledd nr. 1, 2 eller 4, er ansvarlig overfor avgiftsmyndighetene for
at riktig avgift, tilleggsavgift og renter blir betalt, jf. dal. § 6 annet ledd.

Registerføreren avgjør om det foreligger en overføring av grunnbokshjemmel som eier. Spørsmålet

- m hvilke anmerkninger som må foretas i grunnboken for at ønskede hjemmelsforhold skal bli etablert,
er også et tinglysingsspørsmål som må løses av registerfører (jf. også punkt 7.2). Kjøpekontrakter
som overfører alle beføyelser, vil kunne ansees for et ubetinget eiendomserverv. I et slik tilfelle vil
dokumentet tinglyses som et hjemmelsdokument, og det utløses således avgiftsplikt.

Fysiske og juridiske personers identitet er ikke definert i avgiftslovgivningen. Det er antatt at rene
navneendringer vedrørende både fysiske og juridiske personer ikke medfører en forrykning av
personens avgiftsmessige identitet. Hvorvidt ren navneendring foreligger, avgjøres i utgangspunktet
av registerfører. Et eksempel på ren navneendring er anmerkning i grunnboken om at en fysisk person
har endret sitt navn, jf. navneloven.

Et annet eksempel er et aksjeselskap med kommunens navn i sitt firma som endrer firmanavnet fordi
kommunen endrer navn. En firmaattest er ikke nødvendigvis en attest om ren navneendring. Det kan
ha skjedd endringer både vedrørende navn, formål, vedtekter, aksjer med videre.

Med _fast eiendom_ menes, i samsvar med rettspraksis og fast forvaltningspraksis, dokumentbeskrevet
fast eiendom i Norge, enten det gjelder en dokumentbeskrevet hel eiendom eller bestanddeler eller
deler av grunneiendom med påstående eller istående jordfaste, rotfaste, sementfaste, mur og
naglefaste og liknende anlegg over, på eller under jorden.

Likestilt med fast eiendom er tilbehør, avling og annen avkastning som etter dokumentets tekst ikke er
høstet. Både rettigheter og ting kan komme i et så lite selvstendig forhold til fast eiendom at det vil
være økonomisk uforsvarlig å skille dem fra eiendommen. Dersom slike rettigheter og ting øker
verdien av den faste eiendom, vil de også øke avgiftsgrunnlaget.

Etter gjeldende dokumentavgiftsrett er avgiftsplikten knyttet til den dokumentbeskrevne og tinglyste
hjemmelsoverføring. Det skjelnes ikke mellom formelle og reelle overdragelser. Registerføreren plikter
verken som tinglysingsmyndighet eller som avgiftsmyndighet å avgjøre om dokumentbeskrevet og
tinglyst eier også er "virkelig" eier. Tinglyste hjemmelsoverføringer vedrørende eiendomsretten er
avgiftspliktige uten fradrag eller fritak for den reelle, men ikke tinglyste, eiendomsrett skjøteadressaten
måtte ha fra før. Det samme gjelder reell, men ikke tinglyst eiendomsrett andre enn skjøteadressaten
måtte ha. Avgiften skal svares etter satsene som gjelder ved registreringen, jf. stortingsvedtaket § 1.

Rettelse i medhold av tingl. § 18 medfører ikke avgiftsplikt, jf. daf. § 2-1 annet ledd.

#### **2.2 Særlig om tinglysingssperrer**

_[(daf. § 2-5 og dal. § 6 fjerde ledd)](https://lovdata.no/forskrift/1975-12-16-1/§2-5)_
Registerføreren skal refundere avgift etter daf. § 2-5 dersom avgiften feilaktig er betalt ved tinglysingen, når tinglysingen er skjedd i strid med for eksempel:

  - konsesjonsloven § 15. Erverv som krever konsesjon etter denne loven, kan ikke tinglyses med
mindre konsesjon er gitt.

  - tingl. § 13 femte ledd. Dette gjelder når det ikke foreligger samtykke eller tillatelse fra den
annen ektefelle etter reglene i ekteskapsloven §§ 32 og 37.

  - tingl. § 12 a tredje ledd. Dette gjelder tinglysing foretatt uten at Landbruks- og
matdepartementet har samtykket i deling etter jordloven § 12.

For mer om registerførers rolle i tinglysingssaker og dokumentavgiftssaker, se punkt 7.2 - g punkt 7.3.

Erververen av grunnbokshjemmelen har i forhold til avgiftsmyndighetene krav på eventuell
avgiftsrefusjon, jf. dal. § 6 fjerde ledd.

#### **2.3 Særlig om feste, begrensede rettigheter, bruksrett m.m.**

Tinglysing av dokument som kun gjelder stiftelse eller overføring av bruksrett til fast eiendom (som
leie-, feste- eller forpaktningsrett) eller leierett til husrom, er ikke avgiftspliktig. Bygninger på fremmed
grunn omfattes imidlertid av stortingsvedtaket § 1 første ledd. I tillegg omfattes festerett til tomten
dersom denne overdras sammen med hjemmel til bygning på fremmed grunn.

Avgiftsplikten omfatter således ikke tomteverdien så lenge det kun overføres festerett til tomten. Den
som har grunnbokshjemmel som leier av grunn (fester) som er gitt eget blad i grunnboken, har
grunnbokshjemmel som eier av bygninger på den leide (festede) grunn, jf. tingl. § 15 annet ledd.
Uttrykket "bygninger" i tingl. § 15 annet ledd, må også gjelde andre anlegg som er av den art at de
følger reglene for fast eiendom, for eksempel kullkran. [1]

Ved overføring av leie / festerett til grunn med påstående bygninger, overføres bruksrett til grunnen,
men hjemmel som eier til bygningene. Dokumentavgift skal svares av bygningenes salgsverdi samt
verdien av festeretten til tomten.

Tinglysing av rett til å legge vei, vannledning, kloakkledning med videre over fremmed eiendom er ikke
avgiftspliktig. Tilsvarende gjelder ved tinglysing av totale bruksretter til veigrunn, vannanlegg,
kloakkanlegg med videre, se likevel punkt 3.6.

Se punkt 3.8 for informasjon om fastsettelse av avgiftsgrunnlaget ved tinglysing i forbindelse med
innløsning av festetomter.

### **3 Avgiftsberegning**
#### **3.1 Avgiftsgrunnlaget**

_[(dal. § 7](https://lovdata.no/lov/1975-12-12-59/§7)_ _[første og fjerde ledd samt daf. § 2-2 første, annet og tredje ledd)](https://lovdata.no/forskrift/1975-12-16-1/§2-2)_
Utgangspunktet for beregning av dokumentavgiften er _salgsverdien_ av den faste eiendommen,
herunder bygninger og faste anlegg som det erverves eiendomsrett til i forbindelse med det avgiftspliktige dokumentet, jf. dal. § 7 første ledd. "[E]rverves eiendomsrett til" i § 7 første ledd må forstås
som erverv av formell hjemmel som eier. Det er uten betydning hvem som er reell eier, jf. punkt 2.1
tiende avsnitt. Det er således overdragelse av den formelle eiendomsretten som utløser avgiftsplikt, jf.
dal. § 6 første ledd. Eiendommens salgsverdi på tidspunktet for den formelle overdragelsen, altså
tinglysingstidspunktet, skal dermed legges til grunn for avgiftsberegningen. Dette er også enstemmig
lagt til grunn av Høyesterett. [2]

Med _salgsverdien_ menes det samlede vederlaget selger vil kunne få for eiendommen når partene ikke
har felles interesser som kan påvirke prisfastsettingen. Ved beregningen må det tas hensyn til
alminnelige ytre rammevilkår som følge av offentlig prisregulering og rådighetsinnskrenkninger som
følger av eller er fastsatt med hjemmel i lov. Høyesterett har i kjennelse 8. desember 2022 (HR-20222357-A) lagt til grunn at i et tilfelle der både allmennheten og beboerne var sikret tilgang til et areal ved
reguleringsplan, måtte salgsverdien bygge på den merverdien eierskapet ville ha for kjøper. [3] Det skal
ikke tas hensyn til privatrettslige heftelser, som for eksempel bo- og bruksretter, forkjøpsrett med
videre. Er prisen fastsatt med hjemmel i skjønnsprosessloven, pristiltaksloven eller tomtefesteloven,
legges denne til grunn selv om den er lavere enn salgsverdien, jf. dal. § 7 fjerde ledd og daf. § 2-2

[1 Se Justisdepartementets tinglysingsavgjørelser 1955, s. 126 nr. 11, TGLA-1936-34](https://lovdata.no/pro/#document/TGLA/avgjorelse/tgla-1936-34-1) (krever
innlogging).

[Se Høyesteretts kjennelse 18. september 2008, Rt. 2008 s. 1160 A.](https://lovdata.no/dokument/HRSIV/avgjorelse/hr-2008-1588-a)
[3 Se Høyesteretts kjennelse 8. desember 2022 vedrørende tinglysing, HR-2022-2357-A.](https://lovdata.no/dokument/HRSIV/avgjorelse/hr-2022-2357-a)

annet ledd. Der åsetesrett blir gjort gjeldende fastsettes salgsverdien med utgangspunkt i
åsetesprisen, se punkt 3.5 nedenfor.

Den verdien som refererer seg til kjøpers overtakelse av påhvilende pengeheftelser, må sees som en
del av det samlede vederlaget for eiendommen. Dette omfatter også andel av fellesgjeld. Det samme
gjelder verdien av grunnbyrder, føderåd og liknende som hefter på eiendommen og som kjøper

- vertar ved salget. Selgeren blir her fritatt for en ytelsesplikt.

Verdien av en eventuell fellesformue skal ikke trekkes fra i avgiftsgrunnlaget. Det er i forvaltningspraksis lagt til grunn at denne inngår i selve salgssummen på tinglysingstidspunktet, og således gir
uttrykk for den fulle og ubeheftede eiendomsverdien.

Salgsverdien skal også legges til grunn ved overføring av eiendomsrett til bygninger på fremmed
grunn (se punkt 2.3). I slike tilfeller utgjør avgiftsgrunnlaget salgsverdien av både bygningene og
tomten. Det skal heller ikke gjøres fradrag i avgiftsgrunnlaget for de påkostningene som skjøteadressaten eventuelt har hatt vedrørende eiendommen før tinglyst hjemmelsoverføring.

Ved gave- og gaveliknende transaksjoner, salg til nærstående, interessefellesskap og liknende som
påvirker prisen slik at registerføreren finner at avgiftsgrunnlaget blir åpenbart for lavt i forhold til
eiendommens verdi på tinglysingstidspunktet, kan det bli tale om å konstruere en salgsverdi som
avgiftsgrunnlag, se punkt 3.3 - g punkt 3.4.

Partene vil kunne bestemme salgsgjenstanden, vederlagsbestanddelene og vederlagsstørrelsen, og
dermed avgiftsgrunnlaget, med mindre registerføreren finner at avgiftsgrunnlaget derved blir åpenbart
for lavt i forhold til eiendommens verdi på tinglysingstidspunktet (se punkt 3.4). Det er uten betydning

- m vederlagsbestanddelene er omtalt med ordene "vederlag" eller "kjøpesum" eller om det er brukt
andre betegnelser som betyr det samme. Se for øvrig punkt 3.3 - m den avgiftspliktiges

- pplysningsplikt.

Verdien av løsøre skal ikke tas med i avgiftsgrunnlaget, jf. daf. § 2-2 første ledd.

Ved ekspropriasjon tas de lovbestemte tilleggene til erstatningssummen med i avgiftsgrunnlaget, jf.
daf. § 2-2 tredje ledd. Lovbestemte tillegg kan fremgå både av den konkrete loven som erstatningssummen fastsettes etter, eller av spesiallovgivning.

#### **3.2 Heftelser og partielle bruksretter**

Oppsplitting av eiendomsretten i delrettigheter gir muligheter for en bedre utnyttelse av eiendommen

- g kan øke dens verdi og dermed også avgiftsgrunnlaget.

Det er lagt til grunn at ordet "salgsverdi" i dal. § 7 første ledd betyr den fulle og ubeheftede eiendomsverdi, jf. punkt 3.1 og dom fra Asker og Bærum tingrett 22. januar 2010 hvor det presiseres at det ikke
skal tas hensyn til privatrettslige heftelser. [4] Det gis ikke fradrag for partielle bruksretter som eieren
hadde allerede før han ervervet den dokumentbeskrevne og tinglyste eiendomsretten.

En selgers forbehold om midlertidig beboelsesrett kan innebære en delvis utsettelse av overdragelsen/
vederlaget. Dette begrenser ikke overdragelsen, og reduserer heller ikke avgiftsgrunnlaget.

4 Se dom avsagt av Asker og Bærum tingrett 22. januar 2010, [TAHER-2009-101290](https://lovdata.no/pro/#document/TRSIV/avgjorelse/taher-2009-101290) (krever
innlogging).

#### **3.3 Avgiftspliktiges opplysningsplikt**

_[(dal. § 7](https://lovdata.no/lov/1975-12-12-59/§7)_ _[annet ledd og daf. § 2-2](https://lovdata.no/forskrift/1975-12-16-1/§2-2)_ _fjerde ledd første punktum)_
Avgiftspliktige eller den som handler på avgiftspliktiges vegne (tinglysingsrekvirenten) skal gi alle
nødvendige opplysninger og angi avgiftsgrunnlaget etter beste skjønn, slik at det svarer til eiendommens salgsverdi på tinglysingstidspunktet, jf. dal. § 7 annet ledd, daf. § 2-2 fjerde ledd og Rt. 2008 s.
1160. Tinglysingsrekvirenten plikter også å gi opplysninger om eventuelle fellesskap eller avhengighetsforhold mellom overdragelsens parter, dersom slike forhold har redusert avgiftsgrunnlaget.
Uriktige eller ufullstendige opplysninger kan utløse tilleggsavgift på de vilkårene som er angitt i dal.
§ 4.

En beskrivelse av avgiftsgrunnlaget relatert utelukkende til skattetakster, avtalte åsetesretter eller til
bokførte verdier, vil vanligvis ikke angi korrekt salgsverdi.

Bestemmelsen av avgiftsgrunnlaget må først og fremst skje ut fra avtalt salgsvederlag. Dette plikter
tinglysingsrekvirenten å opplyse om ved å påføre verdien/avgiftsgrunnlaget i skjøtet.

Har rekvirenten ved en feil oppgitt et for høyt avgiftsgrunnlag, følger det av fast praksis at dette ikke gir
grunnlag for omgjøring av beregnet dokumentavgift.

#### **3.4 Registerførerens fastsettelse av avgiftsgrunnlaget – "åpenbart** **for lavt"**

_[(dal. § 7](https://lovdata.no/lov/1975-12-12-59/§7)_ _[tredje ledd og daf. § 2-2](https://lovdata.no/forskrift/1975-12-16-1/§2-2)_ _fjerde ledd annet punktum)_
I tilfeller der registerføreren antar eller har kjennskap til at verdien av vedkommende eiendom (for
eksempel på grunnlag av opplysninger som framgår av grunnboken) åpenbart er for lavt oppgitt, er det
grunn til av eget tiltak å innhente andre opplysninger for å fastsette verdien.

Skal registerfører fastsette eiendomsverdien etter dal. § 7 tredje ledd, legges salgsverdien på tinglysingstidspunktet til grunn. Kan denne ikke fastsettes på tilfredsstillende måte, benyttes liknings- eller
skattetakst med et tillegg som fastsettes i samråd med vedkommende skattekontor etter forholdene på
tinglysingstidspunktet, jf. daf. § 2 2 fjerde ledd.

Når partene er enige om å redusere kjøpesummen, kan den reduserte kjøpesum bli lagt til grunn for
avgiftsberegningen med mindre registerføreren finner at avgiftsgrunnlaget derved blir åpenbart for lavt.

#### **3.5 Åsetespris**

_[(dal. § 7](https://lovdata.no/lov/1975-12-12-59/§7)_ _sjette ledd)_
Åsetesretten er en kvalifisert arverett som tilkommer arvelaterens livsarvinger. Åsetesretten kan bare
gjøres gjeldende på skifte, jf. odelsloven § 51, jf. § 56, det vil si når odelsjord eller odlingsjord ved
eierens død går i arv til hans eller hennes åsetesberettigete etterkommere. I slike tilfeller skal
åsetespris utgjøre avgiftsgrunnlaget.

Lovens uttrykk "hjemmel i lov" tar sikte på å utelukke avgiftsprivilegiet når det er tale om avtalehjemlet
åsetespris mens eieren er i live.

Åsetespris etter dal. § 7 sjette ledd fastsettes til skiftetakst, eventuelt til tre fjerdedeler av den antatte
salgsverdi.

#### **3.6 Tomteverdier**

_[(stortingsvedtaket § 3)](https://lovdata.no/forskrift/2024-12-13-3233/§3)_

**Direktoratet viser til høring om regelen om tomteverdi for nyoppførte bygg og**
**anleggseiendom av 8. mai 2024. I lys av høringen og merknader i forbindelse med dette er**
**det planlagt revisjon av omtalen i det følgende, der næringslivet og øvrige interessenter**
**vil involveres. Revisjonen vil publiseres i særskilt rundskriv i 2025. Merknaden i det**
**følgende er ikke oppdatert etter revisjonen i 2024.**

Ordene "salgsverdien av tomta" i stortingsvedtaket § 3 omfatter både råtomtens verdi og utgiftene til
vei, vann og kloakk med videre. [5] Når vederlaget er bestemt både av råtomtens verdi og av tomtens
andel i utgiftene vedrørende vei, vann og kloakk, vil nevnte vederlagsbestanddeler også utgjøre
bestanddeler av dokumentavgiftsgrunnlaget og skal således være med i grunnlaget.

Salgsverdien av tomta vil avhenge av hvordan tomta fremstår på tinglysingstidspunktet. [6] Det skal ikke
tas hensyn til investeringer i tomta som direkte relaterer seg til bygningen. Investeringer som er gjort,
men som relaterer seg til selve tomta, skal det tas hensyn til. Slike investeringer omfatter blant annet

- pparbeidelseskostnader som grunnarbeid, sprenging, gravearbeid og planering. Slike tiltak fører til en
større tomteverdi, og inngår i avgiftsgrunnlaget. Tilsvarende vil riving av eksisterende bygg, men
gjenbruk av grunnarbeidene ikke utelukke at det er tale om "i sin helhet nyoppført bygning". Grunnarbeidene vil ikke da anses som direkte relatert til bygningen. Dette medfører at en opparbeidet tomt
som regel vil ha et høyere avgiftsgrunnlag enn en ubearbeidet råtomt. I Borgarting lagmannsretts dom
LB-2014-117834, som gjaldt verdsettelse av anleggseiendom under bakkenivå, var kostnader til

- pparbeidelse av tomt ikke tema i saken, og dommen kan derfor ikke ses å gi uttrykk for et syn som
avviker fra den etablerte rettstilstanden.

Skattedirektoratet legger til grunn at differansemetoden kan benyttes for verdsettelse av anleggseiendommer, [7] under ovennevnte forutsetninger om at investeringer i tomta på tinglysingstidspunktet,
inkludert blant annet opparbeidelse og gravearbeider, tilordnes denne. Valget av verdsettelsesmetode
for den enkelte eiendom må for øvrig bygge på hvilken metode som gir korrekt uttrykk for
eiendommens salgsverdi.

Ved verdsettelsen av tomta skal det også tas hensyn til den reguleringsmessige situasjonen og
utbyggingen i området på tidspunktet for tinglysingen. [7]

Bruksrett til veigrunn, kloakkanlegg, vannledning og andre fellesanlegg kommer i et tilbehørsforhold og
et uselvstendig forhold til de tomter som retten knyttes til. Den øker tomtenes verdi og dermed også
avgiftsgrunnlaget for tinglyste hjemmelsoverføringer for så vidt angår eiendomsretten til tomtene.

Det skal ikke svares avgift av assuransesummer for nedbrente bygninger, anlegg med videre når det
tinglyses hjemmelsoverføring til ny eier for så vidt angår branntomten. Selges tomt og assuransesum
under ett for én kjøpesum, anses ikke assuransesummen som avgiftsrettslig tilbehør til tomten og skal
dermed holdes utenfor avgiftsgrunnlaget.

[5 Se NOU 1975:34 Dokumentavgift](https://www.stortinget.no/nn/Saker-og-publikasjonar/Stortingsforhandlingar/Lesevisning/?p=1975-76&paid=4&wid=a&psid=DIVL544&pgid=a_0987&vt=a&did=DIVL568) s. 13, jf. Ot.prp.nr. 11 (1975-1976) s. 2 om at fritaket gjelder «for
husets verdi». Se også proposisjonen s. 11, sitat av merknad fra Handelsdepartementet om
utfordringer ved å fastsette verdi av «tomt inklusive vei, vann, kloakk og annen opparbeidelse» og
risiko for at verdien settes vesentlig lavere enn hva som reelt er betalt i «tomtepris og
tomteopparbeidelsesutgifter». Merknaden er kommentert av Finansdepartementet i St. prp. 1 (19751976) s. 16, der departementet uttaler at en er klar over de nevnte utfordringene, men at en antar de
vil gjelde unntaksvis.
[6 Se Høyesteretts kjennelse 18. september 2008, Rt. 2008 s. 1160 A.](https://lovdata.no/dokument/HRSIV/avgjorelse/hr-2008-1588-a)
[7 Se Borgarting lagmannsretts dom 13. august 2015, LB-2014-117834](https://lovdata.no/pro/#document/LBSIV/avgjorelse/lb-2014-117834) (krever innlogging).

#### **3.7 Tvangsauksjonssalg**

Dersom en tvangsauksjonskjøper videreselger eiendommen, vil tvangsauksjonsskjøtet kunne utstedes
direkte på kjøperen, og dokumentavgift bare svares én gang. Under forutsetning av at videresalgsverdien fremgår av auksjonsskjøtet, skal denne verdien legges til grunn ved avgiftsberegningen.

Finner registerføreren at denne verdien åpenbart er for lav, skal han fastsette verdien i henhold til dal.
§ 7 tredje ledd, jf. daf. § 2-2 fjerde ledd.

For tidligere eiers gjenkjøp og plikt til å betale dokumentavgift, og for ektefelles plikt til å betale
dokumentavgift ved kjøp av den annen ektefelles eiendom på tvangsauksjon, se punkt 4.8 nedenfor.

#### **3.8 Tinglysing av innløste festetomter**

_[(dal. § 7](https://lovdata.no/lov/1975-12-12-59/§7)_ _fjerde ledd)_
Ved tinglysing i forbindelse med innløsning av festetomter skal som hovedregel tomtens salgsverdi
benyttes som avgiftsgrunnlag, jf. dal. § 7 første ledd.

Dersom tomten er innløst i medhold av tomtefesteloven til den pris som følger av loven, kan innløsningsprisen benyttes som avgiftsgrunnlag. Dette følger av dal. § 7 fjerde ledd.

Festeretten må ha vært tinglyst for at kun tomtens salgsverdi/innløsningssummen skal kunne benyttes
som avgiftsgrunnlag. Dersom festeretten ikke var tinglyst, skal også verdien av eventuelle bygninger
på tomten inngå i avgiftsgrunnlaget. Bakgrunnen for dette er nærmere forklart under punkt 2.3.

### **4 Fritak**

#### **4.1 Gave til det offentlige og til allmennyttige formål**

_[(stortingsvedtaket § 2 første ledd bokstav a)](https://lovdata.no/forskrift/2024-12-13-3233/§2)_
Det gis fritak for gaveandel i dokument som inneholder gave og liknende til det offentlige eller til
stiftelser og legater med allmennyttige formål, eller til foreninger med allmennyttige formål som har
styresete her i landet.

At fritaket gjelder "gaveandel i dokument som inneholder gave og lignende" innebærer at disposisjonen må skje uten motytelse eller mot vederlag som klart ligger under salgsverdien. Det må altså
skje en formuesforskyvning fra giver til gavemottaker. En har ikke lagt vekt på om det foreligger
gavehensikt og om en slik hensikt har kommet til uttrykk ved partenes rettshandelsopptreden. Både
livs- og dødsdisposisjoner (testamentsarv) omfattes, men det kan bare gis fritak for den overføringen
som følger direkte av giverens viljeserklæring.

Når det gjelder vederlagskriteriet, omfatter dette ikke bare kontanter, men også pantegjeld og andre
pengeheftelser som stiftes, overdras, ettergis eller innfris. Når tinglysing av hjemmelsoverføring etter
gavesalgsdokumenter og liknende skal skje til gavemottaker, skal avgiftsgrunnlaget være summen av
vederlagene, som kontante penger, overtatt pantegjeld eller andre pengeheftelser som overtas,
ettergis eller innfris.

Det skal ikke betales avgift av den delen av den faste eiendommens salgsverdi som ikke dekkes av

- vennevnte vederlag, idet den overskytende verdien betraktes som gave.

Bestemmelsen angir uttømmende at fritaket kun gjelder gave og liknende til

  - det offentlige

  - stiftelser og legater med allmennyttige formål

  - foreninger med allmennyttig formål som har styresete her i landet

Med _stiftelse_ forstås en formuesverdi som ved testament, gave eller annen rettslig disposisjon
selvstendig er stilt til rådighet for et bestemt formål av ideell, humanitær, kulturell, sosial, utdanningsmessig, økonomisk eller annen art, jf. stiftelsesloven § 2. En rettsdannelse som oppfyller disse
vilkårene, er en stiftelse etter stiftelsesloven, uavhengig av om den er betegnet som legat, institusjon,
fond eller annet.

Det finnes ingen legaldefinisjon av _forening_, men den alminnelige forståelsen er at en forening er en
selvstendig og selveiende organisasjon eller sammenslutning som er styrt av medlemmene (ikke
eierstyrt). I Enhetsregisteret skilles det mellom foreninger og blant annet selskaper, samvirkeforetak,
stiftelser og enkeltpersonforetak, se lov om Enhetsregisteret § 4 første ledd. Dette skillet mellom
foreninger og nevnte organisasjonsformer synes å være i tråd med den alminnelige forståelsen nevnt

- venfor.

Uttrykket _allmennyttig formål_ må vurderes i forhold til foreningens vedtekter og de konkrete
disposisjonene som foretas. I sakens disfavør skal det legges vekt på om det foreligger bindinger til
fordel for sekter, slekter eller yrker. For fast eiendom skal det blant annet legges vekt på hvilke
bestemmelser som foreligger om forretningsmessig drift, salg, utleie og liknende.

Gaver til idrettslag, religiøse foreninger, avholdslag, politiske organisasjoner og andre sammenslutninger med klart allmennyttige formål vil normalt komme under fritaket.

Vennestiftelser og nabostiftelser vil vanligvis ikke anses som allmennyttige. Det samme gjelder andre
stiftelser orientert bare mot lokalsamfunnet, for eksempel velforeninger og hobbyforeninger.

#### **4.2 Diplomater**

_[(stortingsvedtaket § 2 første ledd bokstav b)](https://lovdata.no/forskrift/2024-12-13-3233/§2)_
Fritaket forutsetter at de diplomatiske og konsulære misjonene representerer land som har tiltrådt
Wien-konvensjonen om diplomatisk samkvem av 18. april 1961 nr. 1, Wien-konvensjonen om
konsulært samkvem av 24. april 1963 nr. 1 eller spesielle gjensidighetsavtaler som gir tilsvarende
fritak for norske diplomater i utlandet. Fritaket gjelder ikke overdragelse av fast eiendom som er til
privat eie.

#### **4.3 Den nordiske investeringsbank**

_[(stortingsvedtaket § 2 første ledd bokstav c)](https://lovdata.no/forskrift/2024-12-13-3233/§2)_
Overføring av hjemmel til fast eiendom til Den nordiske investeringsbank og som er nødvendig for
bankens offisielle virksomhet er fritatt for avgift.

#### **4.4 Oppløsning av sameie**

_[(stortingsvedtaket § 2 første ledd bokstav d og dal. § 7](https://lovdata.no/forskrift/2024-12-13-3233/§2)_ _femte ledd)_
Ved oppløsning av sameie, jf. sameieloven § 15, beregnes avgift av salgsverdien av fast eiendom som
den enkelte erverver hjemmel til ut over verdien av den ideelle andelen han eller hun hadde i fast
eiendom i sameiet.

Regelen gjelder også for et enkelt sameie med flere bruksnummer som fremstår fysisk som en eiendom, [8] eller et enkelt sameie med flere separate eiendommer. [9] Om det er tale om flere eiendommer i et
sameie, eller flere separate sameier, vil avhenge av en konkret tingsrettslig vurdering, der en blant
annet må se hen til stiftelsesgrunnlaget.

Det er i forvaltningspraksis og rettspraksis lagt til grunn at "oppløsning av sameie" i dal. § 7 femte ledd

- mfatter både hel og delvis oppløsning av et sameie. [10] Ved delvis oppløsning beregnes det avgift av
verdiforskyvningen mellom sameierne ved de hjemmelsoverføringene som tinglyses.

I praksis er det lagt til grunn at hjemmelsoverføringene ved hel eller delvis oppløsning av sameie må
skje samtidig. Enkeltstående hjemmelsoverføringer, over tid, er ansett som rene salg og ikke som

- ppløsning av sameie, og omfattes derfor ikke av fritaket.

#### **4.5 Overføring av hjemmel mellom ektefeller og ved ektefelles død**

_[(stortingsvedtaket § 2 første ledd bokstav e og dal. § 8](https://lovdata.no/forskrift/2024-12-13-3233/§2)_ _første ledd)_
Fritatt for avgift er overføring av hjemmel til fast eiendom mellom ektefeller, jf. stortingsvedtaket § 2
første ledd bokstav e. Utfyllende bestemmelser til fritaket er gitt i dal. § 8 første ledd. Dal. § 8 første
ledd bokstav b regulerer overføringer som finner sted mens ekteskapet består. Skifte i forbindelse med
separasjon, skilsmisse eller den annen ektefelles død reguleres av dal. § 8 bokstav a.

Dersom hjemmelen til den faste eiendommen overføres til gjenlevende ektefelle ved skifte i direkte
forbindelse med den annen ektefelles død, forutsettes fritaket etter dal. § 8 første ledd bokstav a å
gjelde fullt ut selv om verdien av vedkommende eiendom overstiger ektefellens arveandel eller
boslodd. Fritaket gjelder både ved privat og offentlig skifte. Dette innebærer at eventuell hjemmels
- verføring fra selvskiftende arvinger til gjenlevende ektefelle, ved privat skifte også er fritatt for avgift.

Ved privat skifte forutsetter fritaket at hjemmelen for de andeler som overføres til selvskiftende
arvinger overføres videre til gjenlevende ektefelle i direkte sammenheng med skifteoppgjøret etter
førstavdøde ektefelle. Overføringene må ikke nødvendigvis skje samme dag. Dersom det eksempelvis
må foretas et økonomisk oppgjør mellom arvingene og gjenlevende ektefelle, godtas et visst tidsrom
mellom overføringene. Dersom gjenlevende ektefelle på et senere tidspunkt overtar hjemmelen til hele
eiendommen, og ikke i direkte forbindelse med nevnte skifteoppgjør, vil avgiftsplikt oppstå på vanlig
måte. Tilsvarende gjelder for samboere.

Tilsvarende fritas det helt eller delvis også for avgift ved overføring av hjemmel mellom registrerte
partnere, jf. ekteskapsloven § 111.

Forlovede kommer ikke inn under gjeldende fritaksbestemmelser for ektefelle. For hjemmelsoverføringer mellom samboere etter samlivsbrudd, se punkt 4.6 nedenfor.

#### **4.6 Overføring av hjemmel mellom samboere ved samlivsbrudd** **eller dødsfall**

_[(dal. § 8](https://lovdata.no/lov/1975-12-12-59/§8)_ _annet ledd)_
Samboere gis fritak fra dokumentavgift ved hjemmelsoverføring av felles bolig ved endelig opphør av
samboerskapet, enten som følge av samlivsbrudd eller på grunn av dødsfall. Overføringer mellom
samboere så lenge samboerskapet består, er ikke fritatt fra avgift.

[8 Se Høyesteretts kjennelse 17. mars 2016, HR-2016-606-A.](https://lovdata.no/dokument/HRSIV/avgjorelse/hr-2016-606-a)
[9 Se Ot.prp. nr. 11 (1975–76) Om lov om dokumentavgift](https://www.stortinget.no/nn/Saker-og-publikasjonar/Stortingsforhandlingar/Lesevisning/?p=1975-76&paid=4&wid=a&psid=DIVL544&pgid=a_0961) s. 20–21 og Høyesteretts kjennelse 17. mars
2016, [HR-2016-606-A premiss 23.](https://lovdata.no/dokument/HRSIV/avgjorelse/hr-2016-606-a)
[10 Se Borgarting lagmannsretts kjennelse 29. april 2015, LB-2014-204702](https://lovdata.no/pro/#document/LBSIV/avgjorelse/lb-2014-204702) (krever innlogging).

Tid som partene tilbringer utenfor hjemmet grunnet utdannelse, arbeid, sykdom, opphold i institusjon

- g lignende, regnes ikke som samlivsbrudd. Fritaket gjelder bare overføringer til tidligere felles bolig.
Overføringer til andre eiendommer, for eksempel fritidsboliger, omfattes ikke.

Med "samboere" menes to personer som har levd sammen i et ekteskapslignende forhold. Andre typer
samboerformer, for eksempel bokollektiv, faller utenfor fritaket.

I tillegg oppstiller loven to alternative vilkår: samboerne må enten ha hatt felles folkeregistrert adresse i
minst to år forut for bruddet, eller vente, ha eller ha hatt felles barn. Både opplysningene om felles
folkeregistrert adresse og felles barn antas å være tilgjengelige hos offentlig etat. Vilkåret om felles
folkeregistrert adresse skal ikke forstås slik at samboerne må ha hatt _samme_ folkeregistrerte adresse i
minst to år. Det avgjørende er at det kan dokumenteres at de har hatt felles folkeregistrert adresse i
toårsperioden før bruddet, men ikke nødvendigvis knyttet til én og samme bolig, heller ikke den
boligen de bor sammen i ved bruddet.

Dersom opphøret av samlivet skjer som følge av den enes død, er det tilstrekkelig at paret på tidspunktet for dødsfallet har felles folkeregistrert adresse i den felles bolig.

#### **4.7 Arv**

_[(stortingsvedtaket § 2 første ledd bokstav f)](https://lovdata.no/forskrift/2024-12-13-3233/§2)_
Med uttrykket "ideell arveandel etter loven" forstås arv som følger direkte av arvelovens alminnelige
arvegangsregler, det vil si at det ikke tas hensyn til disposisjoner som forrykker arvens størrelse eller
den opprinnelige arverekkefølgen. Således vil blant annet arv som følge av arvefall etter arveloven
§ 74 (avkall og avslag på arv) ikke regnes som "arveandel etter loven". Forskudd på arv regnes ikke
som arv i forbindelse med beregning av dokumentavgift.

Testamentsarv er avgiftspliktig, se imidlertid punkt 4.1 foran og punkt 4.11. Er testamentarvingen også
arving etter loven, er arveandelen etter loven fritatt.

Med uttrykket "ideell arveandel etter loven i den enkelte eiendom" menes ikke arvelodden i kroner og
øre i boet som helhet, men den ideelle andel i vedkommende eiendom eller eiendommer som arvingen overtar. Med "den enkelte eiendom" forstås i denne sammenheng en matrikkelenhet. [11]

Er det flere arvinger etter avdøde, vil den del som er fritatt for dokumentavgift, være vedkommende
arvings ideelle arveandel i den eller de eiendommer han overtar. Det er for eksempel to eiendommer i
et bo, verdt henholdsvis 150 000 og 300 000, og det er tre livsarvinger som deler boet med en tredjedel hver. Den arving som får eiendommen verdt 300 000, skal ha fritak for 100 000, og den som får
eiendommen verdt 150 000, skal ha fritak for 50 000. Er det den ene arvingen som overtar begge
eiendommene, får han fritak for 150 000.

Med ordet "skifte" menes både privat og offentlig skifte. Når det gjelder ordene "på skifte" kan det
tilføyes at overdragelser fra uskiftet bo til arvingene er likestilt med overdragelser "på skifte", for så vidt
gjelder arveandel etter avdøde.

Ved offentlig skifte gis fritaket ved avgiftsberegningen når skifteskjøtet fra skifteretten tinglyses. Ved
privat skifte gis fritaket når arvingene sender hjemmelserklæring, jf. tingl. § 14 første ledd, hvor de som
er arvinger etter loven, ønsker hjemmelen overført til seg. I forbindelse med en videreoverføring til en
enkelt arving eller til en utenforstående skal det betales dokumentavgift.

Når gjenlevende ektefelle har tatt ut halvdelen av nettoboet i felleseiet som sin eventuelle felleseielodd, gir arveloven blant annet følgende regler for hvilken brøkdel av den annen halvpart av felleseiet

[11 Se forutsetningsvis Høyesteretts kjennelse 17. mars 2016, HR-2016-606-A](https://lovdata.no/dokument/HRSIV/avgjorelse/hr-2016-606-a) premiss 28.

samt arvelaterens mulige særeie, slektninger og gjenlevende ektefelle har rett til og som vil være fritatt
for dokumentavgift:

1. Gjenlevende ektefelle har rett til en firedel av arven når det er barn, barnebarn eller oldebarn etter

avdøde. Lever bare avdødes foreldre eller etterkommere etter dem, har gjenlevende ektefelle rett
til halvparten. Dersom avdøde heller ikke etterlater seg så nære slektninger som foreldre eller
deres etterkommere, arver gjenlevende alt. Overføringen til ektefellen vil være fritatt fullt ut selv

  - m den overstiger arveandelen etter loven, jf. dal. § 8 bokstav a og punkt 4.5.

2. Arvinger er videre avdødes barn. Er ett eller flere av barna døde, trer deres etterkommere inn i

sine foreldres arverett. Et barn og eventuelt dets etterkommere utgjør en gren. Arven deles likt
mellom grenene.

3. Dersom avdøde ikke hadde nærmere slektninger enn foreldre eller deres etterkommere, er det

denne gruppen som arver det som ikke går til en eventuell gjenlevende ektefelle. Arven deles

  - gså her likt på hver gren.

4. Dersom avdøde ikke hadde nærmere slektninger enn besteforeldre eller deres etterkommere, er

det denne gruppen som arver alt (når avdøde ikke etterlater seg ektefelle). Også her deles arven
likt mellom grenene. Men i denne gruppen går ikke arveretten lenger enn til besteforeldrenes
barnebarn.

5. Dersom avdøde ikke har slekt, ektefelle eller samboer og ikke har skrevet testament, går arven til

frivillig virksomhet til fordel for barn og unge.

6. Dersom fast eiendom skal overføres fra uskiftet bo til arvinger etter arvelovens alminnelige arve
gangsregler, skal det tas utgangspunkt i avdødes boslodd som, ved felleseie, utgjør halvparten.
Ved tinglyste hjemmelsoverføringer til avdødes barn, utgjør arveandelen i dokumentavgiftssammenheng tre firedeler av eiendommens halvpart, altså tre åttedeler av hele. Skal eiendommen

  - verføres til ett av avdødes to barn, skal det gis fritak for tre sekstendeler.

Uskifteboet kan også omfatte særeie dersom dette er bestemt i ektepakt, bestemt av en giver eller
testator, eller hvis arvingene samtykker, jf. arveloven § 14 annet ledd. Dersom den faste eiendommen
var avdødes særeie, vil hele eiendommen utgjøre avdødes boslodd. Ved tinglysing av hjemmelsoverføringer av avdødes særeie til avdødes barn, vil arveandelen etter arvelovens alminnelige arvegangsregler utgjøre tre fjerdedeler av hele eiendommen. Skal eiendommen overføres til ett av avdødes to
barn, skal det gis fritak for tre åttedeler.

Adoptivbarn (eller i dettes sted dets etterkommer) arver som om de hadde vært adoptantens eget
barn. Derimot er det ikke arverett mellom adoptivbarn og deres virkelige foreldre, hvis ikke adoptanten
var gift med en av barnets virkelige foreldre. I så fall beholder barnet arverett etter denne. For
adopsjoner stiftet før 1. juli 1957 gjelder ikke dette ubetinget, jf. adopsjonsloven § 53.

Den som var samboer med avdøde ved dødsfallet og har, har hatt eller venter barn med avdøde har
etter arveloven § 12 rett til en arv på fire ganger folketrygdens grunnbeløp ved dødsfallet. Samboere
er ved denne bestemmelsen gitt arverett til et angitt kronebeløp, og ikke en angitt brøk slik tilfellet er
for ektefelle, barn, barnebarn, oldebarn, foreldre og arvinger etter disse. Det er lagt til grunn at fritaket i
stortingsvedtaket § 2 første ledd bokstav f kun omfatter arverett hvor arveretten i loven er oppgitt som
en ideell andel, det vil si er angitt i loven som brøkdeler. Overføring av fast eiendom til samboer vil
som en konsekvens av dette ikke være fritatt for dokumentavgift, med mindre det er snakk om felles
bolig som omfattes av fritaket i dal. § 8 annet ledd (se punkt 4.6).

#### **4.8 Hjemmelsoverføring til forrige hjemmelshaver eller dennes** **ektefelle i forbindelse med salg etter reglene om tvangssalg**

_[(stortingsvedtaket § 2 første ledd bokstav g)](https://lovdata.no/forskrift/2024-12-13-3233/§2)_
En gjenkjøper (den tidligere hjemmelshaver før tvangssalgets stadfestelse) av tvangssolgt fast
eiendom eller dennes ektefelle får ikke hjemmel uten ny tinglysing av skjøte. Tinglysing av skjøte
tilbake til forrige hjemmelshaver eller dennes ektefelle er fritatt for dokumentavgift. Det forutsettes at
det ikke foreligger noen mellomliggende hjemmelsoverføring før eiendommen tilbakeskjøtes.

#### **4.9 Hjemmelsoverføring til NATO**

_[(stortingsvedtaket § 2 første ledd bokstav h)](https://lovdata.no/forskrift/2024-12-13-3233/§2)_
Fritatt for avgift er overføring av hjemmel til fast eiendom til NATO eller NATOs hovedkvarter i den
utstrekning dette følger av internasjonale avtaler Norge er forpliktet av.

#### **4.10 Hjemmelsoverføring mellom medlemmene av kongehuset**

_[(stortingsvedtaket § 2 første ledd bokstav i)](https://lovdata.no/forskrift/2024-12-13-3233/§2)_
Fritatt for avgift er overføring av hjemmel til fast eiendom mellom Kongen, Dronningen, den nærmeste
arveberettigede til tronen i hvert etterfølgende slektsledd og disse personers ektefeller, samt disses
felles barn som ikke er fylt 20 år ved utgangen av det år overføringen skjer.

#### **4.11 Hjemmelsoverføring til testamentsarving ved privat skifte**

_[(stortingsvedtaket § 2 første ledd bokstav j)](https://lovdata.no/forskrift/2024-12-13-3233/§2)_
Ved offentlig skifte kan en eiendom, når den skal videreselges, overføres direkte fra boet til kjøper. I
de tilfeller hvor det foretas privat skifte vil hjemmel til eiendommen måtte overføres til testamentsarving
før hjemmel kan overføres til kjøper.

For at testamentsarvinger avgiftsmessig skal komme i tilnærmet samme stilling uavhengig av om det
gjennomføres privat eller offentlig skifte, gis det fritak for dokumentavgift for hjemmelsoverføring til
testamentsarving når hjemmel til ny erverver tinglyses samme dag. Kravet til tinglysing samme dag er
absolutt.

#### **4.12 Fusjoner, fisjoner og omdanninger**

_[(stortingsvedtaket § 2 første ledd bokstav k og daf. § 2-4)](https://lovdata.no/forskrift/2024-12-13-3233/§2)_
Det er i stortingsvedtaket § 2 første ledd bokstav k gitt fritak for omorganiseringer som kan gjennomføres med _skattemessig kontinuitet_ etter skatteloven §§ 11-2 til 11-5, § 11-11 og § 11-20 med tilhørende forskrifter. Bestemmelsen gjelder omorganiseringer og tinglysing av hjemmel som finner sted
etter 1. januar 2016. Ved hjemmelsoverføringen betales det ordinært tinglysingsgebyr.

Justisdepartementet har i rundskriv G-06/2005 uttalt at fusjoner, fisjoner og omdanninger etter
_lovregler som bygger på kontinuitetsbetraktninger_, kan innføres i grunnboken uten formell overskjøting
etter tinglysingsregelverket. [12] Det vil i så fall ikke beregnes dokumentavgift, da det ikke er tale om en

- verføring av hjemmel, jf. stortingsvedtaket § 1 første ledd. Det vil heller ikke påløpe tinglysingsgebyr.
Registerfører skal sørge for tilbakebetaling av avgift, dersom avgift er oppkrevet i slike tilfeller, jf. daf.
§ 2-5.

Enkeltmannsforetak er ikke et selvstendig rettssubjekt som kan stå som rettighetshaver i grunnboken,

- g er derfor i utgangspunktet ikke omfattet av ordlyden i stortingsvedtaket § 2 første ledd bokstav k.
Likevel er det i avgiftsvedtakets forarbeider lagt til grunn at tilsvarende må gjelde ved omdanning av
enkeltmannsforetak til aksjeselskap eller allmennaksjeselskap. Av den grunn gis det fritak for

[12 Se Justisdepartementets rundskriv 21. juni 2005, G-06/2005.](https://www.regjeringen.no/no/dokumenter/rundskriv-g-062005/id109516/)

dokumentavgift ved omdanning av enkeltpersonforetak der innehaver av foretaket er registrert i
grunnboken som hjemmelshaver. Tilsvarende gjelder hvor privatpersonen som er registrert i
grunnboken ikke har opprettet enkeltpersonforetak. I slike tilfeller oppstilles det krav om blant annet
vedlagt revisorbekreftelse eller uttalelse fra Skatteetaten om at virksomheten tilknyttet eiendommen
skjer som næringsvirksomhet.

Om en konkret omdanning oppfyller vilkårene etter rundskrivet, er opp til Kartverket som tinglysingsmyndighet å avgjøre ved tinglysingen, og direktoratet viser for øvrig til Kartverket ved spørsmål knyttet
til regelen om innføring av omdanninger i grunnboken uten overføring av hjemmel.

Ved påberopelse av fritak etter stortingsvedtaket § 2 første ledd bokstav k, skal det oppgis etter
hvilken bestemmelse omorganiseringen er eller kunne ha vært gjennomført med skattemessig
kontinuitet, hvilke virksomheter som har tatt del i omorganiseringen, samt når omorganiseringen har
funnet sted. Det skal dokumenteres (for eksempel i form av revisorerklæring og dokumentasjon fra
foretaksregisteret) at opplysningene som nevnt i første punktum er korrekte.

#### **4.13 Førstegangsoverføring / bygg under arbeid**

_[(stortingsvedtaket § 3)](https://lovdata.no/forskrift/2024-12-13-3233/§3)_
Fritaket gjelder kun bygning. For fastsettelse av salgsverdien av tomten vises til punkt 3.6. For i sin
helhet nyoppført, ubrukt og innflyttingsferdig bygning gis fritak kun for førstegangsoverføringen. For
bygg under arbeid gjelder ingen begrensninger for antall overføringer. Erklæring fra eiendommens eier

- m at bygningen ikke er tatt i bruk godtas når det ikke er grunn til å tvile på dens riktighet.

Ved anvendelsen av denne bestemmelsen er det ikke avgjørende hvorvidt en nyoppført bygning
befinner seg på en tidligere bebygget tomt eller ikke. Det avgjørende er imidlertid om bygningen i sin
helhet er nyoppført, det vil si at verken grunnmur, deler av denne eller andre deler fra den tidligere
bygningen er benyttet i den nyoppførte bygningen. Bestemmelsen gjelder ikke ombygging/rehabilitering, tilbygg eller påbygg av eksisterende bygning.

Etter forvaltningspraksis kan bestemmelsen i stortingsvedtaket § 3 også benyttes i tilfeller der
bygningen er tatt i bruk før den tinglyste førstegangsoverføring finner sted. Et absolutt vilkår for fritak
er i så måte at det ikke foreligger noen mellomliggende transaksjoner, som for eksempel salg via
tredjemann eller et leieforhold.

Vilkåret om at det ikke må foreligge et leieforhold, gjelder uavhengig av hvem som er leietaker. Utleie
fra selger til for eksempel fremtidig kjøper vil således være en "mellomliggende transaksjon". Dette
gjelder også i de tilfeller hvor selger bare har leid ut deler av bygningen. Med andre ord vil enhver bruk
av bygningen fra selgers side før førstegangsoverføringen, være en "mellomliggende transaksjon"
som medfører at § 3 ikke får anvendelse.

Når det gjelder ny eier skal vilkåret om at det ikke må foreligge et leieforhold forstås slik at bygningen i
sin helhet ikke må ha vært utleid før tidspunktet for førstegangsoverføringen. Har ny eier tatt
bygningen i bruk, og selv bor i bygningen, kan han samtidig leie ut en del av den (for eksempel
sokkeletasjen) og fremdeles omfattes av fritaket. Det avgjørende er at ny eier har tatt bygningen i bruk
etter intensjonen, og at denne kontinuiteten ikke brytes frem mot tidspunktet for førstegangsoverføringen.

Bygningen må heller ikke ha vært i bruk i mer enn maksimalt tre år, med mindre det foreligger tungtveiende grunner til at tinglysing er utsatt. Bygningen anses for å ha blitt tatt i bruk på det tidspunktet
eier får rettslig rådighet over den, og treårsfristen løper dermed fra dette tidspunktet. Eieren anses å
ha fått rettslig rådighet blant annet når det er gitt midlertidig brukstillatelse til bygningen. Tidspunktet
for påbegynt faktisk bruk er med andre ord ikke avgjørende for fristens beregning. Denne utvidelsen

av fritaket har til formål å dekke de mange tilfellene i praksis der bolignød, kommunale reguleringsbestemmelser, problemer vedrørende tomtedelinger et cetera fører til at bygninger blir tatt i bruk før
alle papirer er i orden.

Ved førstegangsoverføring av seksjonsoppdelt og nyoppført bygning skal det ved tinglysing betales
dokumentavgift av hver eierseksjons forholdsmessige andel av tomteverdien, dersom det blir tinglyst
hjemmelsoverføring vedrørende eiendomsretten til tomten.

Ved førstegangsoverføring av nyoppført bygning på festet tomt, vil hele overføringen være fritatt for
avgift dersom vilkårene i stortingsvedtaket § 3 er oppfylt. Se for øvrig punkt 2.3 - m festerett til tomt

m.m.

#### **4.14 Førstegangsoverføring av eierseksjoner i forbindelse med** **oppløsning av borettslag og boligaksjeselskap**

_[(stortingsvedtaket § 1 annet ledd)](https://lovdata.no/forskrift/2024-12-13-3233/§1)_
Ved tinglysing av førstegangsoverføring av hjemmel til eierseksjoner eller til fysisk del av eiendom i
forbindelse med oppløsning av borettslag og boligaksjeselskaper, betales avgift med kr 1 000 per
hjemmelsoverføring. Dette unntaket gjelder uavhengig av boligens formål. Oppløsningen av borettslaget eller boligaksjeselskapet må være fullstendig for at regelen skal komme til anvendelse.

Ved tinglysing av hjemmelsoverføring fra første seksjonserverver skal avgiftsgrunnlaget være salgsverdien.

Ved innveksling av tidligere tinglyste, ideelle sameieandeler med andeler i eierseksjonssameie, jf.
eierseksjonsloven, viser en til det som gjelder for oppløsning av sameie, jf. punkt 4.4.

#### **4.15 Offentlig jordskifte**

_[(dal. § 7](https://lovdata.no/lov/1975-12-12-59/§7)_ _femte ledd annet punktum)_
Ved offentlig jordskifte skal dokumentavgiften beregnes som ved oppløsning av sameie (se punkt 4.4),
jf. dal. § 7 femte ledd annet punktum. Dette innebærer at avgiften beregnes av verdiforskyvningen
innenfor jordskifteområdet, sett under ett.

#### **4.16 Annet**

_[(helseforetaksloven § 50](https://lovdata.no/lov/2001-06-15-93/§50)_ _tredje ledd og_ _[inndelingsloven § 14)](https://lovdata.no/lov/2001-06-15-70/§14)_
Det skal ikke betales dokumentavgift for overføringer i grunnboken som foretas i medhold av helseforetaksloven. Fritaket gis direkte i forbindelse med tinglysingen, jf. helseforetaksloven § 50 tredje
ledd.

Videre skal det ikke betales dokumentavgift for tinglysing av overføringer som er en direkte følge av
grenseendringer etter inndelingsloven, jf. lovens § 14.

### **5 Dispensasjon fra avgiftsplikten**

_[(dal. § 3)](https://lovdata.no/lov/1975-12-12-59/§3)_
Det følger av dal. § 3 at Finansdepartementet i enkelttilfeller kan frita for eller sette ned avgift når
_særlige forhold_ taler for det. Departementets myndighet til å fatte vedtak etter dal. § 3 er delegert til
Skattedirektoratet med virkning fra 1. januar 2016. [13] Denne myndigheten er delegert videre til
skattekontoret.

13 Delegasjon fra Finansdepartementet til Skattedirektoratet av 23. desember 2015.

Fritaksbestemmelsen i dal. § 3 er en skjønnspreget "kan" regel som gir fullmakt til i enkelttilfeller å frita
for eller sette ned avgift når særlige forhold taler for det. Fritaket skal være betinget av "særlige
forhold". Siden dette kriterium er angitt i loven, må blant annet lovens forarbeider tillegges vekt ved
skjønnsutøvelsen.

Ved praktiseringen av skjønnet har bestemmelsen i samsvar med forarbeidene vært tolket meget
restriktivt. Det er antatt at dal. § 3 bare kan benyttes når det i praksis oppstår enkelttilfeller eller
situasjoner som ikke var overveid eller hvor annen utvikling var forutsatt da loven ble vedtatt eller
stortingsvedtaket ble truffet, slik at avgiften etter skattemyndighetenes mening får en utilsiktet og
uakseptabel virkning. Dette fremkommer av St.prp. nr. 1 (1985–86), som gir en generell omtale av
dispensasjonsadgangen på særavgiftsområdet. [14] Det legges også vekt på at unntak fra avgiftsplikten
er egnet til å komplisere håndteringen av avgiften, og at hver særordning fører til avgrensings- og
kontrollproblemer. Unntak skaper dessuten merarbeid og usikkerhet blant så vel avgiftspliktige som
avgiftsmyndighetene og øker risikoen for feil praktisering og forskjellsbehandling.

I samsvar med dette har myndighetene avslått å refundere betalt dokumentavgift blant annet når

  - dokumentbeskrevne og tinglyste hjemmelsoverføringer vedrørende fast eiendom omstøtes av
hensyn til konkurskreditorene etter dekningslovens regler

  - dokumentbeskrevne og tinglyste hjemmelsoverføringer vedrørende fast eiendom omstøtes av
hensyn til arvingene etter arveloven 1972 § 19 (tilsvarer § 23 i den nye arveloven, der regelen
imidlertid er tilbakeføring av gavens verdi og tilbakeføring av eiendommen må bygge på
avtale, jf. NOU 2014: 1 s. 193)

  - hjemmel til fast eiendom tilbakeføres til konkursbo med den begrunnelse at overføringen fra
konkursdebitor før konkursåpning var pro forma

  - søknaden begrunnes med at hjemmelsoverføringen ikke har fått de ønskede skatterettslige
virkningene

  - søknaden begrunnes med for eksempel sosiale, økonomiske, helsemessige, næringspolitiske
eller sysselsettingsmessige forhold

  - personlig eiet bedrift omorganiseres til aksjeselskap, selv om interessentene i det personlig
eide selskap blir aksjonærer i aksjeselskapet

  -   - verføringene skjer til det offentlige eller til offentlige eller halvoffentlige institusjoner, selv om
institusjonene ikke utøver forretningsvirksomhet (jf. imidlertid stortingsvedtaket § 2 bokstav a

    - g punkt 4.1)

  - søknaden begrunnes med et etterfølgende forhold som for eksempel prisavslag

I Ot.prp. nr. 11 (1975–76) Om lov om dokumentavgift heter det:

"Det er departementets forutsetning at med den ordning som her er foreslått for avgiftspliktens
inntreden, skal det ikke refunderes avgift ved annullasjoner, med mindre det på behørig måte
blir fastslått at rettighetsstiftelsen eller overføringen er ugyldig." [15]

På denne bakgrunn refunderes betalt dokumentavgift når det foreligger rettskraftig dom eller rettsforlik
som kjenner dokumentbeskrevet rettsstiftelse ugyldig fra først av. Ugyldigheten må være relatert til
avtalen. Det er imidlertid ikke et absolutt vilkår at forliket er inngått for en domstol. Det avgjørende er

- m det kan dokumenteres på behørig måte at rettsstiftelsen var ugyldig fra først av. I saker med forlik
må det derfor, uansett formulering i forliket vurderes om overdragelsen var ugyldig fra først av, normalt
i henhold til avtalelovens regler (eksempelvis § 33).

Avgift har også blitt refundert der et eldre rettserverv går foran et yngre rettserverv etter tingl. § 21, jf.
§ 20. Det har vært lagt til grunn at det her er snakk om to gjensidig utelukkende transaksjoner som
ikke samtidig kan opprettholdes i tinglysingsrettslig forstand, og at slike tilfeller har flere likhetstrekk
med situasjoner der dispensasjon innvilges på grunn av avtalerettslig ugyldighet.

[14 Se St.prp. nr. 1 (1985–86) Skatter og avgifter til statskassen](https://www.stortinget.no/no/Saker-og-publikasjoner/Stortingsforhandlinger/Lesevisning/?p=1985-86&paid=1&wid=c&psid=DIVL1919&pgid=c_0897) s. 24–25.
[15 Se Ot.prp. nr. 11 (1975–76) Om lov om dokumentavgift](https://www.stortinget.no/nn/Saker-og-publikasjonar/Stortingsforhandlingar/Lesevisning/?p=1975-76&paid=4&wid=a&psid=DIVL544&pgid=a_0961) s. 19–20.

Tilsvarende er det gitt dispensasjon der et testamente er ugyldig som følge av brudd på pliktdelsreglene, jf. arveloven 1972 § 35 (opphevet) og der det er tale om dødsdisposisjoner uten at de
nødvendige kravene til testaments form er oppfylt, jf. arveloven 1972 § 53 (tilsvarer § 42 i den nye
arveloven). Det er lagt til grunn at ugyldighet etter denne bestemmelsen har slike likhetstrekk med
avtalerettslig ugyldighet at det gir rett til dispensasjon.

Det er antatt at konsesjon eller betingelser for konsesjonsfrihet ikke er vilkår for at overdragelser
mellom parter skal være gyldig da de ble avtalt, jf. likevel punkt 2.2. Det skal ikke betales dokumentavgift i de tilfeller fast eiendom overdras fra kommunen til kirkelig fellesråd i medhold av trossamfunnsloven § 15 første ledd og gravplassloven § 1 fjerde ledd. Fritaket er gitt av Finansdepartementet i
medhold av dal. § 3.

Fritakene som følger av stortingsvedtaket § 2 første ledd bokstav k og inndelingsloven § 14 omfatter
ikke hjemmelsoverføringer fra sammenslåtte kommuner til et aksjeselskap, eller fra de tidligere
kommunenes aksjeselskap til den sammenslåtte kommunen. Finansdepartementet har derfor besluttet
at det i slike tilfeller kan være grunn til å vurdere dispensasjon etter dal. § 3. En forutsetning for
dispensasjon er at det ikke innebærer statsstøtte etter EØS-avtalen artikkel 61(1). Dette beror på en
konkret vurdering av om den eiendommen som overføringen gjelder, brukes i økonomisk aktivitet i
konkurranse med andre private eller offentlige aktører. [16]

### **6 Etter- og omberegning av avgift**

_[(daf. § 2-5)](https://lovdata.no/forskrift/1975-12-16-1/§2-5)_
Registerfører skal sørge for etter- og omberegning av avgift dersom nye opplysninger viser at avgiften
er beregnet av feilaktig grunnlag eller med feil beløp, jf. daf. § 2-5. Dette gjelder eksempelvis dersom
det i ettertid viser seg at forholdet, på tidspunktet for tinglysingen, skulle vært behandlet etter en
konkret unntaksbestemmelse i stortingsvedtaket eller i dal. § 8, eller hvor det fra registerførers side er
gjort feil i forbindelse med avgiftsberegningen.

Krav om etter- og omberegning av avgift etter daf. § 2-5, som følge av endringer etter tinglysingstidspunktet, vil være en ny sak i forhold til den opprinnelige avgiftssaken. Det følger av praksis at det
ikke refunderes innbetalt avgift som følge av etterfølgende forhold som eksempelvis prisavslag på
grunn av blant annet mangler ved eiendommen. Dette anses som et privatrettslig anliggende mellom
private parter, og må løses mellom disse. Det vises i denne sammenheng til Høyesteretts dom inntatt i
Rt. 2010 s. 1395, premiss 52, hvor det legges til grunn at dokumentavgift er en del av oppgjøret
mellom partene. [17]

Det følger av hovedregelen i daf. § 2-2 fjerde ledd at det er salgsverdien på tinglysingstidspunktet som
skal legges til grunn for avgiftsberegningen (se punkt 3.1). Den avgiftspliktige må selv bære risikoen
for at eiendommens verdi er mest mulig korrekt fastsatt innen man velger å tinglyse overdragelsen. I
disse tilfellene anses avgiften som korrekt beregnet ut i fra de opplysningene som forelå på
tinglysingstidspunktet.

### **7 Saksgangen**
#### **7.1 Generelt**

Da dokumentavgiftsplikten er knyttet til tinglysing av dokument som overfører hjemmel til fast
eiendom, vil dokumentavgiftssaker ha både en tinglysingsrettslig og en dokumentavgiftsrettslig side.

Kompetansen til å treffe avgjørelser i tinglysingssaker og dokumentavgiftssaker er fordelt mellom
registerfører (Kartverket), Skatteetaten og Finansdepartementet.

[16 Se Prop. 56 S (2020–2021) Ny saldering av statsbudsjettet 2020](https://www.regjeringen.no/no/dokumenter/prop.-56-s-20202021/id2787410/) punkt 3.3 (s. 29).
[17 Se Høyesteretts dom 17. november 2010, Rt. 2010 s. 1395 A](https://lovdata.no/dokument/HRSIV/avgjorelse/hr-2010-1967-a) premiss 52.

#### **7.2 Tinglysingssaker**

Blant vilkårene for avgiftsplikt etter stortingsvedtaket § 1, er kravet om at det skal foreligge en overføring av grunnbokshjemmel til fast eiendom. Å avgjøre om nevnte krav er oppfylt, hører under
registerføreren i første instans, jf. punkt 2.1 fjerde avsnitt. Det samme gjelder spørsmålet om hvilke
anmerkinger som må foretas i grunnboken for at ønskede hjemmelsforhold skal bli etablert.

Registerførers avgjørelse i tinglysingssaker kan ankes til lagmannsretten, jf. tingl. § 3.

#### **7.3 Dokumentavgiftssaker**

Registerfører er førsteinstans i spørsmål om avgiftsplikt og avgiftsgrunnlag etter dokumentavgiftsloven

- g stortingsvedtaket. Registerføreren skal således treffe vedtak i alle saker som angår enhver
bestemmelse i dokumentavgiftsloven og i stortingsvedtaket, med unntak av saker om dispensasjon
etter dal. § 3 samt ileggelse av tilleggsavgift etter dal. § 4, hvor skattekontoret er førsteinstans.

Skattedirektoratet er klageinstans både for vedtak om dokumentavgift, vedtak i dispensasjonssaker og
vedtak om ileggelse av tilleggsavgift. Klage på vedtak om dokumentavgift sendes Kartverket, mens
klage på dispensasjonsvedtak og vedtak om tilleggsavgift sendes skattekontoret.

#### **7.4 Muntlige og skriftlige forespørsler**

Generelle forespørsler vedrørende dokumentavgiften og regelverket rettes til Kartverket. Tilsvarende
gjelder spørsmål om tinglysing.

Kontaktinfo Kartverket:

Kartverket Tinglysing
Postboks 600 Sentrum

3507 HØNEFOSS

Telefon til kundesenter for tinglysing: 32 11 80 00
E-post: post@kartverket.no
www.kartverket.no

### **8 Oversikt over endringer**
#### **8.1 Endringer 1. januar 2025**

**8.1.1 Skattedirektoratets årsrundskriv**

  - Pkt. 2.1 Redaksjonelle endringer og fjerning av omtale av IKS-loven §§ 40 og 41 (opphevet fra
2024)

  - Pkt. 3.6 Merknad om at omtalen av tomteverdi for nyoppførte bygg og anleggseiendom vil

     - mtales i særskilt rundskriv.